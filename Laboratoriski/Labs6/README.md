# Лабораториска вежба 6

## Задача 1 - Соларни сигнали
Преголемо прилагодување (overfitting) претставува грешка на моделирање која се случува кога дадена функција е премногу прилагодена на лимитирано множество на податочни инстанци. Преголемото прилагодување на моделот најчесто се појавува кога имаме изградено прекомплексен модел за да се моделираат податоците кои ги проучуваме.

Дадено е податочно множество за класификација на соларните сигнали. Задачата е да се истренира невронска мрежа која ќе ги разликува соларните сигнали одбиени од метален цилиндар и оние одбиени од цилиндрични карпи. Податочното множество се состои од 15 карактеристики и две класи. Невронската мрежа потребно е да содржи 6 неврони во скриениот слој, активирани со tanh активациската функција. Бројот на епохи (epoch_num) и ратата на учење (learning_rate) потребни за тренирање на мрежата се читаат од стандарден влез.

Податочното множество поделете го на множество за тренирање и множество за валидација, во сооднос 80% : 20% од секоја од класите, односно првите 80% од конкретна класа влегуваат во тренирачкото множество, а следните 20% се дел од валидациското множество.

Потребно е да се детектира дали со зададените параметри за тренирање на моделот на невронска мрежа се случува преголемо прилагодување (overfitting) на мрежата спрема тренирачкото множество. Доколку точноста која се добива со тренирачкото множество е поголема за 15% од точноста добиена со валидациско множество, тогаш детектираме дека моделот прави overfitting, односно премногу се прилагодува кон тренирачкото множество. Точноста на моделот со дадено множество се пресметува преку формулата accuracy=predicted_correct/total, каде што predicted_correct претставува број на точно предвидени инстанци, додека total е број на сите инстанци во множеството (точно и неточно предвидени).

Потребно е на стандарден излез да се испечати дали се случува overfitting или не (Se sluchuva overfitting/Ne se sluchuva overfitting), по што се печати точноста добиена со тренирачкото множество и точноста со валидациското множество.
## Задача 2 - Канцер

Дадено е податочноto множество Wisconsin Diagnostic Breast Cancer (WDBC). Карактеристиките се пресметани од дигитализирана слика на рак, со што се опишуваат карактеристиките на јадрото на клетката присутна на сликата. Потребно е да се направи модел на невронска мрежа кој ќе детектира малигнен рак (B = benign, M = malignant). Класата е дадена како прв елемент, по што следуваат карактеристиките. Направете мапирање на класите така што класата B ќе ја претставите како 0, а класата M како 1.

Поделете го податочното множество на тренирачко и тестирачко множество со односот 70%:30% од секоја од класите (првите 70% од класата 'M' и првите 70% од класата 'B' се дел од тренирачкото множество, а останатите податочни примероци се дел од тестирачкото множество). При изградба на тренирачкото множество почнете од класата 'M'. Карактеристиките потребно е да се нормализираат со MinMaxScaler во ранг од -1 до 1. Изградете невронска мрежа чиј што број на неврони во скриениот слој се чита од стандарден влез. Моделот се тренира со рата на учење од 0.001, 20 епохи и ReLU активациска функција на невроните од скриениот слој.

Потребно е да се пресметаат прецизноста и одзивот кои се добиваат со тренирачкото множество и со тестирачкото множество.


прецизност = TP / (TP + FP)

одзив = TP / (TP + FN)


TP - број на точно предвидени малигни клетки

FP - број на грешно предвидени малигни клетки

TN - број на точно предвидени бенигни клетки

FN - број на грешно предвидени бенигни клетки

Напомена: За да се постави рангот на карактеристиките од -1 до 1, употребете го атрибутот feature_range од класата MinMaxScaler.