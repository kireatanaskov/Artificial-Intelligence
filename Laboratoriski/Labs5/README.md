# Лабораториска вежба 5

## Задача 1 - Соларен Одблесок
Дадено ни е податочно множество за соларен одблесок. Сите атрибути кои ги содржи се од категориски тип. Ваша задача е да истренирате класификатор - дрво на одлука кој ќе предвидува класи на соларен одблесок користејќи ги последните X% од даденото податочно множество. Треба да ја пресметате точноста која ја добивате над останатите (100 - X)% од податочното множество.

Во почетниот код имате дадено податочно множество. На влез се прима вредност за процентот на поделба X. На пример, ако вредноста е 80 значи дека ги користите последните 80% од множеството за тренирање, а првите 20% за тестирање. Дополнително во променливата criterion се вчитува вредност за критериумот за избор на најдобар атрибут.

На излез треба да се испечати точност, длабочина и број на листови на изграденото дрво, како и карактеристиките со најголема и најмала важност.

За да ги добиете истите резултати како и во тест примерите, при креирање на класификаторот поставете random_state=0
## Задача 2 - Риби

Дадено ни е податочно множество за карактеристики на риби. Сите атрибути кои ги содржи се од непрекинат тип. Ваша задача е да истренирате класификатор - колекција од дрва на одлука кој ќе предвидува класи на тип на риби користејќи ги првите 85% од даденото податочно множество. Треба да ја пресметате точноста која ја добивате над останатите 15% од податочното множество. Притоа, се користи дел од множеството во кој е отстранета колоната col_index.

Во почетниот код имате дадено податочно множество. На влез се прима индекс на колоната која треба да се отстрани col_index. Дополнително се вчитува бројот на дрва на одлука кои ќе се користат и вредност за критериумот за избор на најдобар атрибут. На крај, се вчитува нов запис кој треба да се класифицира со тренираниот класификатор.

На излез треба да се испечати точност на класификаторот, предвидената класа за новиот запис и веројатностите за припадност во класите.

Напомена: бидејќи вредностите се од непрекинат тип, нема потреба да ги претворите во целобројни вредности.

За да ги добиете истите резултати како и во тест примерите, при креирање на класификаторот поставете random_state=0.